190 TYDSKRIF VIR LETTERKUNDE • 54 (2) • 2017
die demokratiese Suid-Afrika self te laat 
praat. 
By die lees van die drama wonder 
’n mens by tye of dit geoorloof is om ’n 
eenmansvertoning te publiseer en mis 
’n mens ’n drama met meerdere karakters.
In die konteks van die reeks werke 
oor Fischer se lewe is Kalmer se drama 
egter ’n welkome en selfs noodsaaklike 
fokus op die politieke én die persoonlike 
aspekte van iemand wat nie verdien om 
vergeet te word nie.
Jacomien van Niekerk
jacomien.vanniekerk@up.ac.za
Universiteit van Pretoria
Pretoria
Die aarde is ’n eierblou ark.
Susan Smith. 
Pretoria: Protea Boekhuis, 2016. 95pp. 
ISBN: 978-1-4853-0716-7.
DOI://dx.doi.org/10.17159/tvl.v.54i2.2983
Die aarde is ’n eierblou ark is Susan Smith se 
tweede bundel. Smith het ’n fyn aanvoeling
vir klank- en woordspel en net soos 
haar debuut, In die afwesigheid van sin, 
gee haar tweede bundel die indruk van 
geslyptheid en presisie. In albei werke 
is daar ’n fokus op taal as oordrags- en 
bewaringsmiddel. Waar haar eerste egter 
meer gekonsentreer het op die familiebande
tussen verskillende generasies 
vroue, staan die natuur en natuurbewaring
sentraal in haar nuwe bundel. 
Natuurverse het ’n lang tradisie in 
Afrikaans met die spesifieke fokus op 
natuurbewaring en ekologie as ’n meer 
resente ontwikkeling in hierdie genre—
sien in dié verband Johann Lodewyk 
Marais se essay in die versamelbundel 
Ons klein en silwerige planeet waar hy 
hierdie tendens, wat ook sterk in sy eie 
verse na vore kom, bespreek. Smith se 
werk sluit dus by ’n gevestigde tradisie 
aan—veral by die natuurverse van vrouedigters
soos Petra Müller, Ilse van Staden 
en Carina Stander waarin daar dikwels 
’n tipe spirituele gebondenheid tussen 
moederaarde en die vroulike waarnemer/digteres
aan bod kom. Iets van die 
tematiek van Smith se debuut resoneer 
dus ook met dié aspek van haar tweede 
bundel. Die gebondenheid tussen vrou/
moeder/mens en aarde is onder meer 
die tema van die gedig “Miss Gaia: ’n 
hooglied van die kompos” wat aan die 
einde van Die aarde is ’n eierblou ark verskyn.
Dit begin: “Ons is van die aarde 
/ en ons sal terugkeer / aarde toe” en 
sluit af: “Ons is van die aarde. Die aarde 
/ het ons gemaak.” Myns insiens is die 
bewaringsboodskap van die bundel ook 
grotendeels opgesluit in hierdie gegewe, 
aangesien Smith deurgaans fokus op die 
feit dat die mens deel is van die aarde 
en daarom “haar”, ons moeder, moet 
bewaar. 
Die bundeltitel lê duidelike verbande 
tussen die aarde en die oorsprong van 
lewe met die eier-beeld wat geboorte 
oproep en die ark-beeld die Bybelse 
verhaal van die uitwissing, maar ook die 
voortbestaan, van die mens ná die sondvloed.
Die aarde is dan ook ons ark, ons 
veilige vesting (sien die gedig “eierblou 
ark”) waarin ons “deur die melkweg 
veer”. Die ark-metafoor dien verder as ’n 
tipe waarskuwing dat die mens weer uit-
 191TYDSKRIF VIR LETTERKUNDE • 54 (2) • 2017
wissing in die gesig kan staar en gestraf 
sal word vir sy (sondige) vernietiging van 
die natuur. In gedigte soos “albatros” en 
“lewensiklus van die rara avis” kom die 
bewaringsboodskap baie konkreet aan 
bod wanneer die effek van besoedeling
op die plant- en dierelewe geskets 
word. Die knap gedig “sonval” stel ook ’n 
postapokaliptiese wêreld voor waar die 
mens gelaat is met net vae herinneringe 
van die natuur.
Naas die aansluiting by die Afrikaanse 
literêre tradisie, wys Smith ook telkens op 
die invloed wat verskillende Engelse digters
op haar natuurverse gehad het. Die 
werk van Mary Oliver en Henry David 
Thoreau, beide bekend vir hulle natuurverse,
word onder meer vermeld in die 
gedig “landmeter” waarin die digter se 
eie digterlike identiteit ook aan bod kom. 
Verskeie ander digters soos Walt Whitman,
Sylvia Plath en John Keats, asook 
natuurwetenskaplikes soos Thomas 
Huxley, Karl von Frisch en Charles Darwin
se name kom in die gedigte voor. 
Die natuurwetenskap as intertekstuele 
materiaal word op interessante wyse 
ingespan in die sterk versreeks “saad” 
waar saadkatologusinligting benut word 
om verbande te lê tussen die digter se 
jeug en die oorsprong en ontwikkeling 
van haar natuurbewussyn en digterskap.
In die gedig “landmeter” vermeld 
Smith ’n aanhaling van Maxine Kumin: 
“Mary Oliver is a patroller of wetlands 
in the same way that Thoreau was an 
inspector of snowstorms.” Sy lê in hierdie
gedig ook verbande met haar eie 
praktyk as digter (“aan die ander kant 
syfer ek deur / patrolleer die vleiland / 
landmeter van die soutgebied / navigeer 
lugstrome aan die kontoerkant / van ’n 
seemeeuveer”). In Die aarde is ’n eierblou 
ark kom ook iets na vore van taal of kuns 
as bewaringsinstrument wat sterk skakel 
met die natuurbewaringstema van die 
bundel. Die eerste gedig in die bundel 
(“huls”) lui: 
die droë peul knal naatlangs oop
die halwe huls ’n ligte boot
waarin ’n klein swart alfabet
van sade stroomaf
na ’n beskutte hawe vaar
Die beeld van woorde as sade wat tot ’n 
nuwe begin (“geboorte”) kan lei, word 
hier gebruik. Dit sinspeel waarskynlik 
ook op ’n bewaringsbewussyn wat by 
die lees van die bundel kan saad skiet. 
Hier gaan dit egter ook oor die optekening
en dus bewaring van die name van 
plante en diere sowel as gedetailleerde 
beskrywings daarvan. Talle Afrikaanse 
name vir plante, diere en insekte word in 
Smith se bundel gebruik met gedigte soos 
“vyf kanttekeninge in ’n tuindagboek” 
wat, soortgelyk aan die veldwerknotas 
van natuurwetenskaplikes, verskeie 
natuurverskynsels woordeliks illustreer. 
Smith se gebruik van intertekste is 
interessant en daar is ’n ooglopende 
aansluiting by ’n gevestigde literêre 
tradisie in Afrikaans. Dit is egter wat 
laasgenoemde aspek betref waar die 
probleem soms lê ten opsigte van party 
verse in die bundel—die leser ervaar dit 
as oorbekend en minder outentiek. Die 
emosionele trefkrag wat verskeie van 
die verse oor familiebande in Smith se 
debuut gehad het, ontbreek dikwels in 
 192 TYDSKRIF VIR LETTERKUNDE • 54 (2) • 2017
hierdie tweede bundel en haar netjies 
afgewerkte gedigte is geneig om minder 
te ontroer. Die reeks verse (“saad”) oor 
haar kindertydherinneringe waarin die 
verbintenis met die ouers onder meer 
aan bod kom, is dan weer na my mening 
van die sterker verse in haar tweede 
bundel. Smith is ’n vaardige digter en die 
leser wag om te sien hoe haar digterskap 
verder sal evolueer in haar komende 
bundels.
Marni Bonthuys
mbonthuys@uwc.ac.za
Universiteit van Wes-Kaapland
Bellville
Alles het niet kom wôd.
Nathan Trantraal. 
Kaapstad: Kwela, 2017. 59pp.  
ISBN: 978-0-7957-0791-9.
DOI://dx.doi.org/10.17159/tvl.v.54i2.2984
Vier jaar ná sy kragtige, bekroonde debuutbundel,
Chokers en survivors, verskyn 
Nathan Trantraal se tweede digbundel, 
Alles het niet kom wôd.
Soos die eerste bundel, is die verse 
in ’n Kaaps-Afrikaanse register geskryf 
met ’n sterk en uiters direkte, gekruide 
parlando-aanslag. 
Verskeie temas bekend uit die debuut 
is weer hier aanwesig: die digter se grootwordmilieu
op die Kaapse Vlakte en ver-
bande tussen vriende en familielede wat 
dié milieu bevolk, vergelyk “Saggias”, 
“Taliban”, “Die anne Liney”, “Bethe” en 
“Clichay”. Verlies, swart humor, ironie, 
woede, slegte herinneringe en ’n brutale
werklikheid word in gedig na gedig 
opgeroep, telkens met treffende slotte. 
Daar is wel ook enkele verse met ’n sagter 
in- en aanslag, soos “Ezra”, “Rebekah”, 
“Jaloesiegieste” en “Lentegeur”. 
Die religieuse tema word reeds in 
Chokers en survivors teruggevind, vergelyk
verse soos “is altyd winte innie kêk”, 
“Mamma HL” en “Brightly beams”. 
In Alles het niet kom wôd word hierdie 
tema—geloof, godsdiens, die kerk, sektes, 
vergifnis, wedergeboorte en ontgogeling 
met al hierdie kwessies—sterker aanwesig
gestel, meestal tussen die pole van 
hoop/verwagting en telkense teleurstelling
wanneer sekere werklikhede inskop. 
Die omslagontwerp, deur “The Trantraal
Brothers” en Mike Cruywagen, is 
gebaseer op Bernini se Die ekstase van Sint 
Teresa, ’n beeldhouwerk in wit marmer 
in die Cornaro-kapel, Santa Maria della 
Vittoria, Rome, gemaak tussen 1647 en 
1652. Volgens Wikipedia vang hierdie 
beeld die oomblik vas wanneer goddelikheid
die aardse liggaam betree. Die 
ontwerp dui natuurlik op die hooftema 
van die bundel en kan ook die vermoede 
versterk—kennende Trantraal se visie en 
aanslag—dat daar nie noodwendig goeie 
uitkomste op die religieuse verwagtings 
gaan wees nie en dat die “niet” in die titel 
nie net op “nuut” gaan dui nie. Die slot 
van “Moenie vi hulle sê ôs gan ie, annes 
wil hulle saamkom” stel dit immers (ná 
’n vas-en-bid-sessie in die berge):
Soms voel ek jamme vi ôs
Ek kan sien hoe ôs rêrag
moes gelyket
en hoe die engele moes gelagget
virrie country bumpkins
Die laaste mense om yt te vinne
